# Anagrafe degli italiani residenti all’estero

**Registrarsi all’ anagrafe degli italiani residenti all’estero è obbligatorio?**

Oggi andremo a parlare di che cos'è e come ci si scrive all’anagrafe degli italiani residenti all’estero (AIRE) e soprattutto quando è obbligatorio registrarsi.

L’ AIRE esiste dal 1988 ed è obbligatorio principalmente per gli italiani e le italiane che si trasferiscono all'estero per periodi superiori ai 12 mesi. In sostanza per tutti i lavoratori stagionali, per chi va in Erasmus o va all'estero per un periodo di tempo inferiore a un anno, non c'è bisogno di fare assolutamente nulla, ma è obbligatorio per chi si trasferisce all’estero in maniera definitiva. Tra le persone che non devono iscriversi, ci sono anche i dipendenti di ruolo dello stato in servizio all'estero e i militari in missione. Per tutti gli altri è obbligatoria l'iscrizione entro 90 giorni dalla registrazione nel comune estero. 

**Che cosa comporta l'iscrizione all'AIRE?** 
La prima cosa è la possibilità di votare all'estero sia per referendum che per le elezioni nazionali. La seconda è la possibilità di rinnovare la carta d'identità e il passaporto nei Consolati di residenza (nei paesi extra UE è anche possibile rinnovare la patente). La terza, è la possibilità di sposarsi all’estero. La quarta, è la possibilità di ricevere agevolazioni fiscali nel momento di rientro in Italia. 

**Che cosa si perde nel momento in cui si iscrive all'AIRE?** 
Principalmente si perde la possibilità di usufruire del servizio sanitario nazionale. In parole povere si perdono i diritti della tessera sanitaria, però in casi di emergenza, come un incidente stradale in Italia, sarete comunque coperti dal servizio sanitario nazionale. In sostanza, per il pronto soccorso e le emergenze non ci sono problemi, però non potrete più fare visite specialistiche o controlli di routine usufruendo del servizio pubblico. Un'altra cosa che c'è da tenere in conto è che se avete un immobile di proprietà, come una casa intestata a voi, dovrete pagare la tassa di proprietà (IMU), il cui importo dipende dal comune dell’immobile. 

Un'altra cosa importante che può succedere, se non ci si iscrive, è quella della doppia tassazione. In poche parole se per esempio lavorate in un paese diverso e non vi scrivete all'AIRE è possibile che l'Agenzia delle Entrate vi contatti per pagare le tasse del vostro stipendio anche in Italia. Quindi finché non sarete ufficialmente registrati all’AIRE, la possibilità della doppia imposizione è da tenere in mente.

**Come ci si iscrive?** 
La richiesta viene fatta tramite il consolato il riferimento della vostra città o la vostra regione. La procedura si può fare per email o per posta.  I documenti richiesti sono principalmente carta identità o passaporto più una prova che siete residenti in quella città estera, per esempio il foglio del comune che dice che appunto siete residenti in quel posto.  E’ anche possibile effettuare la registrazione online tramite la piattaforma della Farnesina che trovate su www.fast.it . In qualunque caso, la registrazione all’AIRE è sempre gratuita. Una volta registrati è importante aggiornare i propri dati tramite consolato o fast.it, per esempio in caso di rientro definitivo In Italia, matrimonio, cambio residenza ecc.

Queste sono le informazioni generali per quanto riguarda l’AIRE. Per informazioni più dettagliate riguardo la vostra situazione specifica, potete consultare il vostro consolato di riferimento.

